# Introduzione

Benvenuto in _Lo Spaziale Solitario_. Questo libretto accompagna _Plerion_, il Gioco di Avventura Spaziale basato su Cairn. Per poter utilizzare queste regole aggiuntive, **avrai bisogno del Manuale Base**.

Qui, non troverai informazioni sulla creazione del personaggio, sul combattimento o sull'equipaggiamento.

In queste pagine scoprirai suggerimenti e procedure consigliate, ma considerali solo come linee guida flessibili. Tutti i suoi componenti sono moduli che puoi "accendere o spegnere" a tuo piacimento. Dopotutto, questo è il tuo gioco! Desideri esplorare le vaste distese dello spazio interstellare? Utilizza la _Procedura di Esplorazione_ e le _Tabelle di Generazione del Sistema Stellare_. Interessato a recuperare una nave abbandonata alla deriva nel cosmo? Usa il _Generatore di Installazioni_ ed inizia la tua esplorazione. Hai voglia di cimentarti nel commercio speculativo? Perché no!

L'unico limite è la tua immaginazione. Qui ti viene offerto un quadro strutturale per quei momenti in cui potrebbe mancare l'ispirazione per avviare la tua avventura.

# Che cos’è un gioco di ruolo solitario?

Un gioco di ruolo (GDR) è un tipo di gioco in cui i giocatori assumono il ruolo di personaggi immaginari e agiscono e prendono decisioni all'interno di un'ambientazione immaginaria. L'esito di queste azioni e decisioni è spesso determinato da un insieme di regole e meccaniche di gioco, come il tiro di dadi o di attributi misurabili dei personaggi.

In un gioco di ruolo solitario (GDRS) un singolo giocatore assume il ruolo di uno o più personaggi, gestendo contemporaneamente anche alcuni elementi del mondo di gioco. Questi giochi prevedono in genere l'uso di un sistema di regole e di meccaniche di gioco per determinare l'esito delle azioni compiute dai personaggi controllati dal giocatore.

Attraverso l'interazione tra giocatore, oracolo, strumenti e suggerimenti, le azioni del personaggio costruiranno una narrazione emergente entro i cui confini si può tentare qualsiasi cosa, senza limiti predeterminati.

Se non conosci i GDRS, ti suggeriamo un paio di libri editi dalla Zotiquest Games:

- Se ti serve una guida generica che ti introduca al GDRS e alle tecniche più comuni, abbiamo pubblicato _GDR Solitario: Guida Pratica_. È consultabile gratuitamente online su https://gdrs.zotiquestgames.com/, oppure acquistarlo su Amazon.
- Se vuoi provare qualcosa di più semplice prima di imbarcarti in un gioco modulare e procedurale come questo, abbiamo pubblicato _Loner_, un gioco di ruolo per giocatore singolo molto leggero scritto pensando ai principianti. Il Manuale Base è gratis! https://loner.zotiquestgames.com/#/it/

## Inizia la Tua Avventura

Se non hai mai giocato a un GdR o addirittura un GDRS prima d'ora, potresti chiederti cosa devi fare! Ecco alcune linee guida per iniziare la tua avventura:

1. **Crea un Personaggio:** Prima di iniziare il gioco, crea il tuo personaggio seguendo le regole principali.
2. **Scegli un Percorso:** Questo ti fornirà un ruolo, risorse aggiuntive e un background più ampio per immergerti nell'universo di gioco.
3. **Pianeta Iniziale:** Inizia la tua avventura su un pianeta, dove puoi rifornirti di provviste e oggetti essenziali per il tuo viaggio. Il pianeta può essere utilizzato come punto di partenza per esplorare le distese stellari. Non ha bisogno di troppi dettagli: un semplice avamposto con un porto spaziale e un negozio sarà sufficiente. Magari una piccola colonia con un bar.
4. **Esplora le Distese Stellari:** Inizia a avventurarti tra le stelle alla ricerca della fortuna!
5. **Combattimento:** Se incontri un nemico, sii pronto a combattere. Se ti attacca, usa le tue abilità per sconfiggere il nemico.
6. **Risolvere Enigmi e Sfide:** Durante il gioco, potresti incontrare enigmi e sfide da risolvere. Usa la tua astuzia e abilità per superarli e ottenere ricompense.
7. **Acquisire Oggetti e Ricchezze:** Lungo il tuo percorso, potresti trovare oggetti utili come armi, equipaggiamento e forniture. Raccogli tutto ciò che potrebbe esserti utile per il tuo viaggio e tieni traccia del tuo inventario.
8. **Avanzamento del Personaggio:** Man mano che progredisci nel gioco, il tuo personaggio crescerà ed evolverà. Questo comporta non solo l'aumento delle tue statistiche, ma anche l'acquisizione di nuove attrezzature, ricchezze e reputazione.
9. **Scelte e Conseguenze:** Ricorda che le tue scelte influenzeranno l'esito della tua avventura. Fai attenzione a ciò che scegli e a come agisci, poiché potrebbe avere conseguenze significative per il tuo viaggio.
10. **Fine dell'Avventura:** Puoi giocare una singola sessione o una campagna. Decidi tu quando fermarti. Dalle tue azioni e dalle reazioni del mondo di gioco, emergeranno missioni, obiettivi inaspettati e relazioni con Personaggi Non Giocanti. Non ci sono limiti predefiniti: forse il tuo personaggio diventerà famoso e glorioso o incontrerà una fine orribile in una nave abbandonata infestata. Gioca per scoprirlo!

